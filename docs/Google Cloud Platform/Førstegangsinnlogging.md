---
sidebar_position: 1
---

# Førstegangsinnlogging i Google Cloud Platform
Før du kan begynne å utforske datasettene må du logge inn i GCP og velge ditt personlige prosjekt. Dersom du allerede har gjort dette tidligere kan du hoppe over stegene under.


## Første innlogging i Google Cloud Platform
Først skal du logge inn i Google Cloud Platform (GCP). Gå til https://console.cloud.google.com og logg inn med din SVV-bruker. Dersom du fra før har logget inn med en personlig google-bruker bør du bruke en annen nettleser eller lage en egen profil for dette. Etter første innlogging vil du bli spurt om å godkjenne vilkår for bruk av GCP – kryss av for dette. Du trenger ikke å krysse av for å motta e-poster fra Google.

## Finn og velg ditt prosjekt
Du har fått et prosjekt på GCP. Et prosjekt i GCP er et arbeidsområde hvor du kan opprette ressurser som trengs i ditt analysearbeid, kjøre SQL-spørringer i datavarehuset BigQuery og lignende.

Når du jobber i GCP skal du alltid ha valgt dette prosjektet. Dette kan du gjøre med én gang. Du kan velge ditt prosjekt ved å trykke på prosjektvelgeren øverst på siden, slik som i bildet under.

![Skjermbilde av valg av organisasjon i Google Cloud Platform](/img/onboarding-1.png)

Sørg for at det står vegvesen.no i «Select from ...» øverst i prosjektvelgeren.

![Skjermbilde av Select from i prosjektvelgeren](/img/onboarding-2.png)

Velg så fanen «All». Klikk deretter på ditt prosjekt, som har et navn på formatet: «saga-< brukernavn>-playground-< suffix>». Du skal da kunne se navnet på ditt prosjekt øverst på siden. 

![Skjermbilde av valg av fanen "all".](/img/onboarding-3.png)